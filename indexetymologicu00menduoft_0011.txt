Dictionis Homericae ea est indoles, ea vetustas, ut vocabula vim
suam aut integram in ea servarint aut integriorem quam in lingua
aevi recentioris. Quae vis ut probe possit cognosci, vocabula quae ex
una eademque stirpe procreverunt sunt conferenda et inter se com-
paranda. Persuasum igitur habeo neque inutilem neque ingratum fore
Homeri studiosis indicem Etymologicum, in quo omissis ambagibus
breviter simpliciterque stirpes earumque proles indicentur.

Versionem Latinam singulis vocabulis addere nolui, ne addita
magis noceret quam adiuvaret; indicem enim etymologicum, non
lexicon componere constitueram, eumque non plane rudibus destinavi,
sed exercitatioribus et imprimis iis qui carminibus Homericis fami—
liariter utantur.

De stirpibus saltem Latine reddendis aliquantisper dubitavi; sed in
iis nimis multae sunt quarum sensus aut omnino ignoratur, aut tam
dubius est, ut vel Indogermanicis linguis comparatis aegerrime
divinari, nedum pro certo constitui possit: pluribus igitur verbiS, non
uno tantum duobusve ad explicationem opus fuisset. Quapropter
satius visum est stirpium quoque versionem omittere, iis exceptis
quae sono pares sunt nec quantitate aliove signo inter se differunt.
Hinc factum est ut versionem adscriptam habeant stirpes 1 ἀερ et
11 ἀερ, 1 αἰγ et 11 αἰγ, aliae multae, non habeant ἀφ et ἀφ, βι-ο et
βιο, σ-καπ et σκᾶπ, «pocy et φᾶγ. .

Itidem erroris vitandi gratia vocabuliS, quae dicuntur homonyma,
versionem addidi, etiamsi accentu inter se discreparent.

Quaeretur fortasse nunc, quidnam utilitatis voces nudae, quibus
nulla explicatio sit addita, sola stirpe indicata, praebere possint. Nec
sine causa quaeri videtur. Haud tamen difficilis erit responsio, dum-
modo mihi concedatur ut exemplis pro argumentis utar. A pueris

