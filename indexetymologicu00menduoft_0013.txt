IX

formas quae nobis, i. e. mihi et amico J. VAN LEEUWEN J. 1⁴⁸„ vitiosae
vel spuriae videntur, ideoque in editione nostra Iliadis et Odysseae 1)
sive mutatae sunt sive damnatae, immo operam dedi ut index meus
non modo iis usum sit praebiturus qui nobiscum faciant, sed iis quoque
quibus potior sit codicum lectio. Omnia igitur vocabula in parte
altera enumerantur nullo discrimine distincta, in priore autem parte
vocabulorum formas nobis suspectas uncinis inclusi quadratis. Nemo
vero postulabit ut etiam afferantur voces, quas viri docti coniectura
adhibita textui inserendas censuerunt; quarum perpaucas tanturn
addidi, e. g. αἰδήμων, ἀναρτοιρεπής, πῖδακόειςς ceteras colligere a pro-
posito meo alienum duxi.

Quam in hoc indice componendo inii rationem, ea primo aspectu
satis videtur simplex: singula vocabula 2) exscripsi, addidi stirpem;
itidem singulas stirpes 3) exscripsi, addidi propagines. Haud dubium
ratus quin haec vera rectaque ratio esset, opus inchoavi alacer et fiduciae
plenus. Mox tamen intellexi gravius paene onus me suscepisse quam
pro viribus unius hominis, nam non solum summa cura singulari-
que diligentia cavendum erat ne turbatis vel confusis foliis illis
Sibyllinis inextricabilis fieret error, sed, id quod niaximum erat, in
stirpibus constituendis ex variis et diversis virorum doctorum sen-
tentiis ea erat eligenda quae maxime probabilis videretur: „hoc opus
hic labor” fuit. Attamen persuasum mihi habebam tale opus mente
unius dirigendum esse, nec fieri posse ut ope aliena adhibita per·
ficeretur. Itaque ne amicum quidem Van Leeuwen — quem in Homericis
per quinque fere lustra fidum singularemque socium habui habeoque —-
rogare volui ut mihi in subtilissimo hoc opere opem ferret, quamquam
optime sciebam eum, si rogarem, detrectaturum non esse. Assiduitate
igitur, pervicacia, patientia nitendum erat: per quinquennium, quantum
mihi erat otii, huic operae dedi3 nonnunquam taedio paene succubui.
Tandem opus perfeci: quod utinam aliis aliquantum sit profuturum!

Ne tamen putet quispiam in verborum originatione me nova quaedam
protulisse: quodcumque dedi, aliis debeo, quorum scripta consului,
perlustravi, excussi; animoque grato omnium nomina hic exscriberem,

¹) Lugduni Batavorum apud A. W. Sijlhonz
2) Plus quam decem milia.
²) Plus quam mille et septingentas.

